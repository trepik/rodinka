+++
title = "U Fodorovcov v Brne bolo veselo"
date = 2018-12-16
author = "Tomáš"
image = "img/181216.jpg"
categories = [ "story" ]
tags = [ "Brno", "sviečková" ]
members = [ "Daniel", "Anežka", "Hanky", "Tomáš", "Fodorovci" ]
+++

Návšteva Brna pred koncom roka sa stáva tradíciou a Fodorovci nám opäť ponúkli azyl.

<!--more-->

Daniela sme prvý krát zobrali na väčší výlet do Českej republiky. Vyrazili sme v sobotu na večer a aj keď celý den snežilo cesty už boli odrhnuté a bezpečné. V Brne nás privítali Sonička a Dušan s dobrou večerou a chladeným pivkom. Maličká Hanička už spinkala no Daniel sa bavil s nami.

{{< figure src="/rodinka/img/181216_1.jpg" title="Hanka a Daniel sa hrajú" >}}

V nedeľu ráno sme sa už zvítali aj s Hankou. Milunké to bábätko. Daniel si to tiež myslel, len každú hračko, čo dostala Hanka si od nej po chvíli "musel požičať". Po raňajkách sme sa vydali do mesta na omšu. Veľmi sme ocenili pešiu dostupnosť centra. U Jakuba sme síce čítania už nestihli no spokojili sme sa s tým. Na obed sme sa tiež išli prejsť a to smerom na Lužánky za staročeskou sviečkovou. V Hostinci u Semináru robia ozaj výbornú, Anežka a Dušan to potvrdili.

Večer sa niesol v znamení našich obľúbených vlakov a samozrejme striedavého uspávania detí. Aj keď to so Soničkou zo začiatku vôbec nevyzeralo dobre, nakoniec nás všetkých porazila. Na druhý deň mala ísť do nemocnice na prax no prechádzka po vianočných trhoch bola lákavejšia. Hanka spala rekordných viac ako dve hodiny a my sme si zatiaľ v kľude popozerali Brnenské stánky. Neodolali sme dobrotám ako bramborák, grilovaný oštiepok, či teplý jablčný mošt.

Po obede sme sa už museli rozlúčiť s Dušanom, ktorý musel ísť do práce. Dlho netrvalo a aj my sme sa pobrali smer Královo pole a Tomášova zubárka. Ani sme sa nenazdali a náš spoločný čas sa skončil. Ako sa píše v nadpise bolo nám spolu naozaj veselo jediná škoda, že sme sa spolu neodfotili.

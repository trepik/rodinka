+++
title = "Dovolenka v Lutzmansburgu: Baby on tour"
date = 2019-05-09
author = "Tomáš"
image = "img/190509_1.jpg"
categories = [ "story" ]
tags = [ "Lutzmansbug", "dovolenka", "na pleciach", "objavovanie", "potok", "koník", "ihrisko" ]
members = [ "Tomáš", "Daniel", "Anežka" ]
+++

Po upršanej ceste sme v Lutzmansburgu boli na krásnej prechádzke.

<!--more-->

Hneď po príchode viedli prvé Danielove kroky na ihrisko.

{{< figure src="/rodinka/img/190509_1.jpg" title="Daniel mašíruje na nové ihrisko." >}}

Keď sme sa nabažili ihriska rozhodli sme sa ísť pozrieť okolie. Priamo z nášho hotela sa dalo napojiť na jeden z troch orkuhov zvaných "Baby on tour" určených na turistiku s detským kočíkom. Vybrali sme si ten najdlhší (8km). Vyrazili sme s Danielom v kočíku no počas cesty sme vystriedali rôzne spôsoby presunu. Jedným z nich bolo u tata na pleciach.

{{< figure src="/rodinka/img/190509_2.jpg" title="Na pleciach u tata a selfiečko s maminou." >}}

Hlavnou pohonnou hmotou bol obľúbený "babán".

{{< figure src="/rodinka/img/190509_3.jpg" title="Daniel dopĺňa energiu banánom." >}}
						
Pri správnej motivácii prešiel Daniel kúsok cesty aj po svojich.

{{< figure src="/rodinka/img/190509_4.jpg" title="Mladý pán (Daniel) vykračuje sám." >}}

Doteraz nevieme, či zlyhali naše orientačné schopnosti alebo značenie trasy, no isté je, že sme si pôvodný okruh o kus predĺžili. Nakoniec nám to vôbec neprekážalo, keďže sme po ceste narazili na rôzne zvieratká. Napríklad koníky "ofináče".

{{< figure src="/rodinka/img/190509_5.jpg" title="Jeden koník, dva kone ofináče a Daniel." >}}

Kus cesty sme šli aj popri riečke/potoku kde nám cestu ukazoval miestny káčer. Doviedol nás až ku krásnemu drevenému mostu, ktorý sme prekročili.

{{< figure src="/rodinka/img/190509_6.jpg" title="Anežka a Daniel idú cez most." >}}

Okrem banánu sme mali so sebou aj toustíky, ktoré sme sprášili na lavičke pri malých vodopádikoch. Keďže Daniel celú cestu do Lutzmansburgu spal a počas výletu sa väčšinou viezoli, unavený rozhodne nebol. Na uspávanie sme museli použiť starý dobrý trik so štrkovou cestou.

{{< figure src="/rodinka/img/190509_7.jpg" title="Danielko zaspal so slniečkom v tvári." >}}

Vykuklo aj slniečko no Danielko k radosti rodičov zaspinkal. Tí si na dobrú noc dopriali po jednom miestnom čapovanom (za 3,60€) a tiež sa pobrali do ríše snov.

